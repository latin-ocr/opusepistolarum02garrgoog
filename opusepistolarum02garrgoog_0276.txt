240 marnas os annuus [1531

excepi domum liberam: Luscinius constanter affirmabat, se ha-

90 bere ius in hanc domum totam. Habuit claues domus, ingressus
cst quandocunque voluit. ATribuno nunquam admonitus sum,
me habitare in conducto, nunquam iussus sum a Luscinio petere
claues. Vnde mihi potuisset in mentem venire, maesse totius
domus conductorem? D. Tribunus principio dicebat, agat Erasmus

95 cum Luscinio: imo ne cum illo contenderem, expresse excepi
libertatem totius domus, attestatus sum illum non libenter cessu-
rum. Si quis dono dedisset hanc domum ea lege, vt Luscinium
volentem nolentem excluderem, incontenter recusassem munus,
tanti abest vt ea lege voluerim conducere.

100 Obiectum est et illud: posteaquam iacta est mentio de precio
conductionis mansi in domo velut approbans. Imo scripto et
verbis constanter affirmaui, me de domo nisi tota et libera nolle
pacisci. Mansi autem ea conditione qua antea, videlicet precario,
paratus exire quandocunque iuberer. Nemo iussit. Secusfuisset,

105 si habitanti in conducto diceretur, Possum hanc domum locare
pluris. Is si admonitus maneret, videretur accipere precium
auctum. Tam multisunt his aedibus vsi gratis, putabam magi·
stratum partim cx sua benignitate, partim ob commendationem
Regis Ferdinandi mihi velle hoc honoris habere; et quanquam

110 nulla intercessisset pactio, plus dedissem quam alios dedisse audio.
Ea vox a me frequentaret dicta est et scripta, me malle pro hac
domo libera dare viginti florenos quam pro non libera, vt nunc
est, quinque. Tribunus dicit sc repetiisse claues a Luscinio, atque
illum respondisse, Reliqui in aedibus. Verum dixit, reliquit in

115 aedibus aliquas claues, sed non illas, de quibus Tribunus sentiebat.
Cleuas primi ostii et domus, quam obtinebat, seruauit sibi, et'adhuc
seruat. Ita verba data sunt Tribuno.

Non cuperem in his aedibus habitare vel precario vel conductis:
erat tamen hoc humanitatis, senem, valetudinarium vel aegrotum

120 potius, tum hospitem, et Caroli Caesaris et Regis Ferdinandi
literis commendatum, tempestiuius admonere de migrando, prae-
sertim cum mihi in nouis aedibus sit extruendum fumarium, et
apparandus huic corpusculo commodus nidus. Ad inueniendas
aedes, conducendas aut emendas, adornandae, ad extruendum

1²5 focum, perquam angustum spatium sunt tres menses. At ego
sub finem Martii iubeor migrare ad Natalem Ioannis. Et interim
quum nec conduxerim aedes, nec conducere voluerim, nisi trade·
rentur liberae, idque constanter et dictis ct scriptis sim euidenter
testatus, a festo Natalis Christi anni 1529 vsque ad natalem

130 Ioannis 1531 petuntur a me floreni 30, quasi totam domum con-
duxerim ac possederim. Sed confido Tribunum re diligentius

expensa mutaturum sententiam.
Erasmus Rot. mea manu subscripsi.

133. Erasmus. . . subscripsi om. 0².

 

