2492] FROM JULIUS PFLUG 265

officiis gratorum, quae iure quodam tuo repetere potes, perciperes.
Sed quid facias? Ita ferunt tempora quieti ao virtuti inimica, vt
citius inuenies qui exagitet, quam qui ex animo faueat.

Sunt tamen non parum multi, iique boni ao praestantes viri,
qui beneficia tua agnoscunt, ac virtuti tuae verum et iustum 25
fructum tribuendum putant. Hi cum te et colant et ament vnice,
poteris tu quidem in eorum amicitia ita conquiescere vt sermones
inuidorum facile contemnas. Quod vt facias, et omnes boni hoc
tempore optant maxime, et ipsa certe Respublica Christianam
loqui posset, clara voce flagitaret. Etenim si antehac vnquam, 3⁰
nunc profecto Respublica eam operam tuam desiderat. Ad hanc
tibi animus quietus et omni perturbatione vacuus est afferendus,
vt quo publica commoda te vocant, eo toto pectore incumbas.
Vides enim quorsum reciderint omnia. Timendum cst proiecto,
nisi exmtant sapientes ao boni viri, qui Reipublicae languenti 35
medicinam faciant, fore vt ea funditus euertatur.

In te autem vnum omnium eorum, qui pacem expetunt, oculi
sunt coniecti. Eam namque cum autoritatem, tum vcro etiam
facultatem Deus immortalis tibi adiunxit, vt possis vnus ex omni·
bus maxime malis istis mederi, idque consequi, vt persuadeant 40
sibi principes nostri controuersiam dc religione tolli posse, vel
Deo ipso applaudente, si quae ex sanctionibus ecclcsiae mutari
possunt, ea relaxentur, atque ita existiment leges institutaque
hominum cx tempestate ecclesiae moderari oportere. Quod si abs
te fieret, fortasse ex altera parte permoneri posset bonus aliquis 4⁵
et a concordia Christiana non abhorrens, qualis est Melanchthon,
qui suas quoquc parteis interponeret, autorque esset suis vt
statuerent multa, quae per se ferenda non sint, temporum causa
esse ferenda. Quibus diuus etiam Paulus cesserit, cum se abii-
ceret ad ritus nescio quos, contra quam libertas Christiana postu· 50
laret. Ista si persuaderentur vtrinquc, certe quaeperturbata nunc
est Respublica vehementer ea breui, partibus de ardore isto suo
remittentibus, constitueretur.

Tu igitur cum videas tempus illud ipsum venisse, cum in pro-
curanda tranquillitate studium tuum erga Rempublicam extare 55
atque elucere possit maxime, fac quaeso, vt cum nos ad pietatem
et studia rectissime excitaris, pacem etiam nostram, sineque illa
coli haud possunt, tueare.

Atque hacc scripsi non inflammandi tui causa (es enim tua
sponte ad rationem illam et optima quaeque satis incitatus), sed ⁶0
quod amore cum patriae, tum vero etiam religionis huc adducebar.

Quod reliquum est, etsi non eges vlla apud principem meum
commendatione (tam enim ille fauet tibi, quam qui maxime),
parebo tamen voluntati tuae, duplicem ex ea re capturus fructum:
alterum quidem vt tibi, qui mibi es in maioribus, morem geram: 65
alterum vero, vt cum princeps meus intelligat me esse amantem
tui, quoniam omnes suos tecum vult θεεθ coniunctos, accessio fiat
haud parua ad pristinam illius erga me clementiam. Quam vero
rationem colendae amicitiae praescribis, eam persequar, perficiam·
que vt ne meum in scribendo officium requiras. 7⁰

25. tua oss. N. 51. J: Ita N.

 

